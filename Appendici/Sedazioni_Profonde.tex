\chapter{La sedazione procedurale}

La sedazione procedurale è una pratica sempre più diffusa ed utilizzata in una moltitudine di setting in tutto il mondo, anche da professionisti senza una formazione anestesiologica specifica. In ambito pediatrico, considerata l'importanza di offrire analgesia ed ansiolisi, tenendo conto anche delle tappe dello sviluppo psicofisico del bambino e al fine di prevenire la memoria di un vissuto negativo, viene quotidianamente eseguita per un vasto numero di procedure, sia in elezione che in urgenza. 

\section{Definizione}

La sedazione è uno stato di depressione della coscienza, con contestuale riduzione di vigilanza e consapevolezza, indotto dall'utilizzo di farmaci sedativi, ipnotici e dissociativi\footnote{I farmaci più comunemente utilizzati sono riportati nell'appendice B.} con o senza proprietà analgesiche. Questa condizione progredisce, senza una divisione arbitraria, lungo un \emph{continuum}: da un grado di sedazione minimo (o ansiolisi) ad un livello ben più profondo di anestesia generale, che richiede il supporto anestesiologico, attraversando le tappe della sedazione moderata e profonda \cite{Krauss2006}. \`E compito del sedatore conoscere le proprietà dei farmaci utilizzati e titolarli adeguatamente al fine di ottenere il livello di sedazione anticipatamente designato.  
\\Si definisce \emph{procedurale} quando viene attuata al di fuori del teatro operatorio per lo svolgimento di procedure diagnostiche e/o terapeutiche di breve durata, con il raggiungimento di un grado massimo di sedazione profonda e quindi con il mantenimento della funzionalità cardiorespiratoria e dei riflessi protettivi delle vie aeree, come la tosse e la deglutizione. 

Nonostante non esista un preciso confine tra un livello di sedazione ed il successivo, i principali stati di depressione della coscienza ottenibili possono essere descritti come segue~\cite{Statpearls, Berkenbosch2015}:

\begin{description}
\item[Analgesia] Trattamento del dolore senza alterazione intenzionale dello stato mentale.
\item[Sedazione minima] Anche detta ansiolisi; il paziente è sveglio e risponde normalmente allo stimolo verbale. Le funzioni cognitive e di coordinazione potrebbero essere minimamente alterate, mentre la funzionalità cardiorespiratoria non è influenzata.
\item[Sedazione moderata] Il paziente ha un livello di coscienza depresso ma risponde allo stimolo verbale, eventualmente accompagnato da una leggera sollecitazione tattile. Le vie aeree vengono mantenute pervie senza necessità di intervento e la funzionalità cardiorespiratoria è inalterata. 
\item[Sedazione profonda] Il paziente risulta difficilmente risvegliabile ma potrebbe rispondere a ripetuti stimoli verbali o dolorosi. Inoltre, potrebbe necessitare di supporto per mantenere le vie aeree pervie mentre la funzionalità cardiorespiratoria è solitamente inalterata. 
\item[Anestesia generale] Il paziente non è risvegliabile e necessita di supporto per mantenere le vie aeree pervie ed una ventilazione adeguata, infatti si accompagna solitamente a depressione respiratoria e cardiovascolare. 
\item[Sedazione dissociativa] La sedazione con ketamina rappresenta un'eccezione al continuum tra i diversi livelli di sedazione su cui si muovono gli altri agenti farmacologici. Infatti, i suoi effetti terapeutici sono correlati a specifici dosaggi, rappresentati nella tabella~\ref{tab:1}. Dal punto di vista sedativo, porta il paziente in uno stato catalettico, simile alla trance, in cui il paziente è insensibile agli eventi esterni e sperimenta profonda analgesia ed amnesia, tuttavia rimane sveglio e mantiene intatti la respirazione, i riflessi protettivi e la stabilità cardiopolmonare.

\end{description}

\section{Scopi}

I principali obiettivi per cui si effettuano le sedazioni procedurali sono \cite{Uptodatesed}: 

\begin{itemize}
    \item Garantire il benessere e l'incolumità del paziente durante tutte le fasi della procedura.
    \item Trattare l'ansia, indurre amnesia ed evitare un possibile trauma psicologico associato ad un'esperienza spiacevole e di difficile comprensione per il paziente pediatrico.
    \item Ridurre al minimo la percezione del dolore ed evitare un'eventuale risposta vagale alla procedura dolorosa.
    \item Limitare il movimento al fine di permettere una riuscita della procedura sicura ed efficace.

\end{itemize}

Questi scopi possono essere raggiunti al meglio utilizzando il farmaco al dosaggio più basso possibile che contestualmente consenta di ottenere l'effetto terapeutico desiderato \cite{Guidelines2019}.

\section{Formazione del sedatore}

Soprattutto in ambito pediatrico, per i motivi precedentemente esposti, c'è un ampia e crescente richiesta di figure qualificate, che possiedano le competenze adeguate a svolgere in sicurezza e con efficacia le sedazioni procedurali. Tale ruolo, storicamente di pertinenza dell'anestesista, viene sempre più praticato in tutto il mondo da una moltitudine di professionalità diverse. Da qui nasce l'esigenza di formare al meglio il personale incaricato dello svolgimento di tali sedazioni; nonostante non esistano ancora delle linee guida internazionalmente condivise sulle abilità di base che dovrebbe possedere un sedatore, ci sono due competenze chiave con cui tale professionista deve avere certamente destrezza: la gestione delle vie aeree e la rianimazione cardiopolmonare con supporto di defibrillatore. Parallelamente, un altro punto fondamentale che deve essere soddisfatto prima di procedere con la sedazione, riguarda la designazione di un team di emergenza, pronto ad intervenire in caso di complicanze che richiedano un livello di cure più avanzato.
\\Oltre a ciò ci sono alcune capacità e conoscenze che è importante facciano parte del bagaglio formativo del sedatore \cite{Simeupsedazione, Berkenbosch2015}: 
\begin{itemize}
    \item Deve essere in grado di individuare, durante la valutazione iniziale del paziente, gli elementi che possano indicare la necessità di supporto anestesiologico durante la procedura.
    \item Deve valutare il rischio di aspirazione del contenuto gastrico ed, in elezione, far rispettare un appropriato numero di ore di digiuno: minimo 2 ore per i liquidi chiari, 4 ore per il latte materno e 6 ore per il latte in formula o per pasti leggeri \cite{Guidelines2019}. 
    \item Deve conoscere l'anatomia respiratoria e i relativi volumi polmonari, che differiscono in base alle diverse età del bambino. 
    \item Deve avere familiarità con gli agenti sedativi ed analgesici più comunemente utilizzati, deve saperli titolare correttamente al fine di raggiungere il livello di profondità prefissato e saperne gestire gli eventuali effetti avversi. 
    \item Considerato il concetto di \emph{continuum} della sedazione, deve saper intervenire opportunamente se il livello di profondità ottenuto eccede quello desiderato e saper, quindi, gestire le conseguenti implicazioni respiratorie e cardiovascolari. 
    \item Deve saper leggere correttamente gli strumenti di monitoraggio, quali ad esempio pulsossimetria, capnografia ed elettrocardiografia, e saper interpretare i valori dei parametri vitali dei pazienti, sia in corso di procedura, sia in previsione della dimissione. 
    \item Deve saper intervenire prontamente in caso di perdita della pervietà delle vie aeree e della funzione ventilatoria. Pertanto è raccomandato che il sedatore abbia manualità con l'esecuzione della tecnica di intubazione endotracheale\footnote{\`E raccomandata l'attuazione di almeno 20 manovre di intubazione endotracheale in pazienti pediatrici, con supervisione di un anestesista, oltre ad almeno 30 sedazioni profonde altrettanto supervisionate \cite{Simeupsedazione}.}.
\end{itemize}

\section{Valutazione preprocedurale}

Nella fase di pianificazione della sedazione risulta fondamentale instaurare una relazione di fiducia con i genitori del bambino e discutere insieme dei rischi, dei benefici, degli effetti attesi e di eventuali reazioni avverse rispetto alla procedura ed alla sedazione, al fine di ottenere un appropriato consenso informato. Oltre a ciò è necessario raccogliere un'approfondita anamnesi familiare, patologica prossima e remota, con l'obiettivo di individuare i pazienti nei quali è necessario procedere con il supporto anestesiologico. In questa fase andranno indagate eventuali allergie a farmaci e alimenti, precedenti reazioni avverse in corso di anestesia o sedazione, la presenza di rilevanti patologie pregresse o croniche e i farmaci assunti quotidianamente, con particolare attenzione a patologie della sfera polmonare, quali asma o bronchiti asmatiformi; infine una possibile storia di russamento o apnee notturne e/o una condizione di obesità possono correlare con un maggior rischio di ostruzione delle vie aeree \cite{Simeupsedazione, Guidelines2019}.
Convenzionalmente, per determinare il rischio anestesiologico si utilizza la classificazione della \emph {American Society of Anesthesiologists} (ASA), riportata nella tabella \ref{tab:ASA}: possono essere sedati in sicurezza i bambini con i profili ASA I e II, anche ASA III, quando si tratta di soggetti con particolari patologie (ad esempio leucemia) in condizioni cliniche stabili e in assenza di ulteriori fattori di rischio. 

\bigskip

\bgroup
\def\arraystretch{1.5}
\begin{table}[!ht]
    \centering
    \begin{tabular}{p{0.08\textwidth}|p{0.3\textwidth}|p{0.25\textwidth}|p{0.25\textwidth}}
    
       \textit{\footnotesize Classe}     &  \textit{\footnotesize Condizioni cliniche} & \textit{\footnotesize Esempi di patologie} & \textit{\footnotesize Idoneità alla sedazione}\\ \hline\hline
       {\footnotesize ASA I} & {\footnotesize Paziente sano} & {\footnotesize Nessuna} & {\footnotesize Eccellente} \\ \hline
       {\footnotesize ASA II} & {\footnotesize Paziente con patologia sistemica lieve --- senza limitazioni funzionali significative} & {\footnotesize asma lieve, epilessia in trattamento, anemia, diabete controllato} & {\footnotesize Generalmente buona}\\ \hline
       {\footnotesize ASA III} & {\footnotesize Paziente con patologia sistemica severa --- con relative limitazioni funzionali} & {\footnotesize Asma moderata-severa, epilessia farmacoresistente, polmonite, diabete incontrollato, obesità moderata, prematurità} & {\footnotesize Da media a scarsa: considerare i rischi in relazione ai benefici}\\ \hline
       {\footnotesize ASA IV} & {\footnotesize Paziente con patologia sistemica severa, che rappresenta una costante minaccia per la vita} & {\footnotesize Severa displasia broncopolmonare, sepsi, avanzata insufficienza polmonare, cardiaca, epatica, renale o endocrina} & {\footnotesize Scarsa: i benefici raramente superano i rischi} \\ \hline
       {\footnotesize ASA V} & {\footnotesize Paziente moribondo con ridotte possibilità di sopravvivenza senza intervento chirurgico} & {\footnotesize Trauma severo, shock settico, MODS\tablefootnote{\emph{Multiple Organ Dysfunction Syndrome}}, aneurisma aortico, ischemia intestinale} & {\footnotesize Estremamente scarsa}\\ \hline
       {\footnotesize ASA VI} & {\footnotesize Paziente con morte cerebrale dichiarata destinato alla donazione di organi} & & \\ 
       
    \end{tabular}
    \caption{Classificazione della \emph{American Society of Anesthesiologists}, adattata da \cite{Krauss2006, Simeupsedazione, Daud2014}.}
    \label{tab:ASA}
\end{table}
\egroup



Successivamente si valutano l'età ed il peso del bambino, elementi fondamentali per la scelta farmacologica, i parametri vitali e si esegue un'esame obiettivo accurato, prestando particolare attenzione all'ispezione del cavo orale, con lo scopo di individuare un'eventuale presenza di ipertrofia tonsillare o di anomalie anatomiche e di predire la difficoltà di posizionamento del tubo endotracheale, manovra che può rendersi necessaria e salvifica in caso di complicanze in corso di procedura \cite{Guidelines2019}. Per tale scopo viene utilizzata la scala di Mallampati che definisce, in base all'anatomia del cavo orale, quattro stadi in ordine crescente di complessità di manovra, descritti in seguito e mostrati nella figura \ref{fig:mallampati}:

\begin{itemize}
    \item Classe I: piena visibilità dei pilastri tonsillari, dell'ugola e del palato molle, è associata ad una difficoltà di intubazione bassa.
    \item Classe II: visibilità del palato duro, del palato molle e della porzione superiore di tonsille ed ugola.
    \item Classe III: visibilità di palato molle e palato duro.
    \item Classe IV: visibilità esclusiva del palato duro a causa della frapposizione della lingua, è associata ad un'elevata difficoltà di intubazione, che può richiedere la presenza di una mano esperta. 
\end{itemize}

\bigskip

\begin{figure}[h]
    \centering
    \includegraphics[width=0.6\textwidth]{Figure/mallampatpdf.pdf}
    \caption{Classificazione di Mallampati, adattata da \cite{Vargo2012}.}
    \label{fig:mallampati}
\end{figure}

\newpage

\section{Ambiente ed equipaggiamento}

Prima di procedere con la sedazione è indispensabile valutare l'idoneità dell'ambiente e del materiale, necessario per il monitoraggio del paziente o in caso di complicanze. \`E, quindi, importante assicurarsi sia che ci sia spazio a sufficienza attorno al paziente, in modo tale da poter intervenire agilmente con eventuali manovre rianimatorie o garantendo un'adeguata ventilazione in caso ad esempio di apnea o laringospasmo, sia che la strumentazione per il monitoraggio e la gestione delle vie aeree e del circolo sia presente e funzionante e i farmaci d'emergenza prontamente reperibili. 

L'equipaggiamento da avere sempre a disposizione e da esaminare in termini di quantità e qualità prima di ogni sedazione può essere raggruppato in sei categorie, facilmente memorizzabili grazie all'acronimo inglese \texttt{SOAPME}, descritto nella tabella \ref{tab:soapme}.

\bgroup
\def\arraystretch{1.5}
\begin{table}[!h]
    \centering
    \begin{tabular}{p{0.05\textwidth} p{0.3\textwidth} p{0.6\textwidth}}
       
       \texttt{S} & Aspirazione (\emph{Suction}) & Sondini da aspirazione di dimensione adeguata ed un aspiratore funzionante \\ \hline
      \texttt{O} & Ossigeno & Erogatore di ossigeno a muro collegato ad un pallone va e vieni con una maschera della misura del paziente. Inoltre, è raccomandata la disponibilità di una bombola con ossigeno sufficiente a garantire, in caso di complicanze, il trasporto del paziente verso la struttura di emergenza e rianimazione di riferimento o in alternativa un pallone ambu\\ \hline
       \texttt{A} & Vie aeree (\emph{Airway}) & Equipaggiamento per la gestione delle vie aeree: cannule oro o nasofaringee, maschere laringee, set di intubazione. Tutto il materiale deve essere di dimensioni appropriate all'anatomia del paziente\\ \hline
       \texttt{P} & Farmaci (\emph{Pharmacy)} & Tutti i farmaci fondamentali al supporto vitale del paziente in situazioni di emergenza, quali ad esempio adrenalina, amiodarone, atropina, beclometasone, salbutamolo e flumazenil (antagonista del recettore GABA\ped{A})\\ \hline
       \texttt{M} & Monitoraggio & Strumenti indispensabili al monitoraggio del paziente, quali saturimetro (con segnale acustico), capnografo, stetofonendoscopio e sfigmomanometro, monitor ECG\tablefootnote{Il monitoraggio elettrocardiografico non è richiesto in assenza di patologie cardiovascolari poiché non modifica il decorso e gli esiti della sedazione e/o dell'analgesia \cite{Krauss2006}.}\\ \hline
       \texttt{E} & Equipaggiamento & Disponibilità di un carrello o zaino di emergenza e di un defibrillatore\\
    \end{tabular}
    \caption{\texttt{SOAPME}: check list del materiale, adattata da \cite{Daud2014, Guidelines2019}.}
    \label{tab:soapme}
\end{table}
\egroup

Oltre a ciò, è imprescindibile la presenza di almeno due professionisti sanitari durante la procedura, solitamente un medico ed un infermiere. Mentre il primo sceglie i sedativi da utilizzare ed esegue la procedura, il secondo ha il compito di controllare i parametri vitali ed i segni clinici del paziente, oltre a somministrare i farmaci \cite{Krauss2006, Simeupsedazione}. 

\section{Monitoraggio del paziente}

Il monitoraggio del paziente è fondamentale ai fini dello svolgimento di una sedazione procedurale in totale sicurezza: permette infatti di riconoscere tempestivamente eventuali complicanze, tra le più rilevanti le alterazioni cardiorespiratorie. 
Per quanto riguarda la sedazione da moderata a profonda, il monitoraggio del paziente include \cite{Krauss2006, Simeupsedazione}: 

\begin{itemize}
    \item L'osservazione continua del volto, della bocca e dei movimenti del torace del paziente, con l'obiettivo di individuare precocemente eventuali alterazioni nella dinamica respiratoria, possibili apnee o la comparsa di laringospasmo o di secrezioni.
    \item Misurazione continua e registrazione in vari tempi dei parametri vitali del paziente: la frequenza cardiaca e respiratoria, la saturazione e la pressione arteriosa vanno rilevate prima di cominciare la procedura, ad intervalli regolari durante la stessa e fino a completo risveglio. 
    \item Rilevazione dell'\emph{end tidal CO\ped{2}} o anidride carbonica di fine espirio tramite capnografia.
    \item Continua valutazione del grado di profondità della sedazione tramite l'utilizzo di scale appositamente designate, quali ad esempio l'\emph{Aldrete score} o la \emph{Pediatric Sedation State Scale}.
\end{itemize} 

I punti critici della sedazione, in cui andrebbe posta particolare attenzione, sono rappresentati dai momenti successivi alla somministrazione dei farmaci e dalle fasi immediatamente seguenti il termine della procedura poiché, una volta rimossi gli stimoli dolorosi e tattili, si potrebbe verificare un incremento del livello di profondità con possibili e temibili complicanze, quali la depressione respiratoria \cite{Daud2014}. 
\\Inoltre, tutti i parametri rilevati e il livello di sedazione raggiunto vanno poi opportunamente registrati in una scheda di sedazione dove vengono riportati insieme ai dati anagrafici, ai dosaggi dei farmaci somministrati compresi di ora e di via di somministrazione, l'ossigeno supplementare erogato, l'ora di inizio e fine della procedura e le eventuali reazioni avverse \cite{Guidelines2019, Simeupsedazione}. 


\subsection*{Capnografia}
Soprattutto in corso di sedazione profonda, risulta indispensabile l'utilizzo del capnografo, uno strumento in grado di dare informazioni in tempo reale sullo stato ventilatorio del paziente. L'uso del solo pulsossimetro sarebbe infatti inappropriato, in quanto si tratta di un dispositivo che misura la saturazione di ossigeno nel sangue ma non dà indicazioni sui livelli di anidride carbonica e presenta un tempo di latenza variabile (dipendente dall'età, dalle condizioni cliniche del paziente e dalla somministrazione di ossigeno) tra l'inizio di un'eventuale apnea o ipoventilazione e la rilevazione della conseguente desaturazione \cite{Long2017}. Il capnografo, invece, permette di misurare in modo non invasivo la pressione parziale della CO\ped{2} nell'aria espirata e di fornire una rappresentazione grafica dell'andamento ondulatorio della concentrazione della CO\ped{2} in relazione al tempo \cite{Baruch2005}. Analizzando la curva capnografica e il valore dell'\emph{end tidal CO\ped{2}} misurato dallo strumento, ovvero la concentrazione della CO\ped{2} di fine espirio, è possibile individuare repentinamente e con anticipo rispetto al pulsossimetro eventuali alterazioni ventilatorie, quali depressione respiratoria o apnea ma anche ostruzione delle vie aeree superiori, laringospasmo e broncospasmo \cite{Long2017}. I tracciati caratteristici di queste condizioni sono schematicamente rappresentati nelle figure \ref{fig:apnea}, \ref{fig:laringo}, \ref{fig:bronco}.
Nei soggetti sani, invece, la curva capnografica ha una forma rettangolare e consiste in quattro fasi, rappresentate nella figura \ref{fig:curvacapno} e descritte in seguito \cite{Uptodatecapno}: 

\begin{figure}[t]
    \centering
    \includegraphics[width=1\textwidth]{Figure/capnopdf1.pdf}
    \caption{Il normale aspetto della curva capnografica.}
    \label{fig:curvacapno}
\end{figure}

\begin{itemize}
    \item {\color{giallomicrosoft}{\textbf{Fase 1}}} \small{(da A a B)}: è rappresentata da una linea isoelettrica, identifica il tempo intercorso tra la fine dell’inspirio e l’inizio dell’espirazione: in questo periodo fuoriesce l'aria dallo spazio morto fisiologico\footnote{Lo spazio morto fisiologico è la frazione d'aria del volume corrente intrappolata nelle vie aeree di conduzione, che non partecipa agli scambi gassosi.}, che non partecipando agli scambi alveolari non contiene CO\ped{2}.
    \item {\color{blumicrosoft}{\textbf{Fase 2}}} \small{(da B a C)}: è identificata da una linea ascendente che ritrae il passaggio della CO\ped{2} dagli alveoli alle vie aeree superiori e quindi l'espirazione di gas alveolari misti a quelli dello spazio morto, consegue un rapido incremento della concentrazione di CO\ped{2} espirata.
    \item {\color{verdemicrosoft}{\textbf{Fase 3}}} \small{(da C a D)}: anche chiamata \emph{plateau alveolare}, si tratta dell'arco di tempo in cui la concentrazione di CO\ped{2} raggiunge un livello uniforme durante l'intero flusso espiratorio dagli alveoli al naso. Il punto D delinea la fine dell'espirazione e il momento di massima concentrazione di CO\ped{2}, definito \emph{end tidal CO\ped{2}} (EtCO\ped{2}) e visualizzabile numericamente sullo schermo del capnografo (valori normali sono compresi tra 35 e 45 mmHg).
    \item {\color{rossomicrosoft}{\textbf{Fase 4}}} \small{(da D ad E)}: a questo punto comincia il ciclo inspiratorio e la CO\ped{2} torna sulla linea dello zero. 
    
\end{itemize}



\section{Preossigenazione}

Una pratica raccomandata in caso di sedazioni da moderate a profonde consiste nella preossigenazione del paziente, ovvero la somministrazione, prima dell'induzione farmacologica, di un'elevata frazione inspiratoria di ossigeno (FiO\ped{2}). In questo modo è possibile ritardare da 2 a 4 minuti gli effetti di un'eventuale ipopnea od apnea sulla saturazione dell'emoglobina: la preossigenazione consente infatti di aumentare le riserve di ossigeno del nostro organismo e di favorire il washout dell'azoto alveolare (N\ped{2}). Questi risultati si riflettono in termini di aumento della frazione alveolare dell'ossigeno (FaO\ped{2}), della pressione parziale dell'ossigeno nel sangue (PaO\ped{2}) e della contestuale riduzione della frazione alveolare dell'azoto (FaN\ped{2}) \cite{Nimmagadda2017}.
I limiti di questa manovra, invece, risiedono nell'aumento dell'ansia preprocedurale, soprattutto nei bambini più piccoli, e nel possibile ritardo del riconoscimento delle alterazioni ventilatorie; per tale motivo è consigliato il contemporaneo utilizzo del capnografo e/o la stretta e continua osservazione diretta dei movimenti toracici del paziente \cite{Fu2004}. 
\\Oltre alla preossigenazione, anche durante la procedura è fortemente consigliato l'utilizzo di ossigeno supplementare, erogato attraverso il sistema di pallone va e vieni (anche detto \emph{da anestesia}), in modo tale da poter sia modulare la pressione di ventilazione in base alle necessità ed all'elasticità del torace del paziente, sia garantire un supporto ventilatorio adeguato in caso di arresto respiratorio, chiudendo la valvola e fornendo pressione positiva \cite{Simeupsedazione}.

\section{Eventi avversi}

Le complicanze associate alla sedazione procedurale possono essere suddivise in eventi maggiori, quali la morte, i danni neurologici e l'arresto cardiopolmonare e in eventi minori, sia di natura respiratoria quali l'ipossia, l'apnea, il laringospasmo, il broncospasmo e la rigidità toracica; sia di natura cardiovascolare, ad esempio ipo- o ipertensione e bradicardia. Gli effetti avversi maggiori sono estremamente rari e spesso associati ad un monitoraggio clinico inadeguato ed incostante, una valutazione preprocedurale poco attenta, un setting non appropriato e l'assenza di un sistema di emergenza pronto ad intervenire in caso di necessità \cite{Uptodatesed}.
Riporto sotto il dettaglio di alcune delle complicanze più frequenti.

\newpage

\begin{description}
\item[Ipossia] Si tratta di una riduzione del livello di ossigenazione del sangue, che può essere convenzionalmente definita con valori di saturazione dell'emoglobina inferiori al 94$\%$ in aria ambiente o con una pressione parziale dell'ossigeno (PaO\ped{2}) inferiore a 60 mmHg. I meccanismi che portano all'ipossia in corso di sedazione procedurale sono principalmente due: l'instaurarsi di un'ipoventilazione centrale dovuta alla depressione respiratoria causata dall'azione farmacologica e l'ostruzione delle vie aeree superiori dovuta o a perdita di tono della muscolatura faringea con conseguente caduta posteriore della lingua o alla presenza di secrezioni abbondanti. Il monitoraggio capnografico e l'osservazione attiva del torace del paziente permette di riconoscere prontamente e distinguere queste situazioni. In caso di mancata risoluzione spontanea, se la causa è l'ipossia centrale si potrà solo ossigenare e ventilare adeguatamente il paziente in attesa del ripristino della normale autonomia respiratoria, se si tratta invece di ipossia secondaria ad ostruzione si potrà intervenire aspirando le vie aeree, posizionando correttamente il capo: in iperestensione nei bambini sopra l'anno e in posizione neutra nei lattanti. A discrezione, si può procedere posizionando una cannula orofaringea o somministrando atropina in caso di eccessive secrezioni o bradicardia riflessa conseguente all'aspirazione \cite{Simeupsedazione}. 

\item[Apnea] \`E definita come assenza di ventilazione per almeno 20 secondi ed è rappresentata da una linea piatta sul monitor capnografico. Poiché rappresenta l'evoluzione finale degli stessi meccanismi che portano all'ipossia, si può suddividere anch'essa in primaria e secondaria. Un'attenta osservazione clinica del paziente permette di distinguere facilmente le due forme: nel primo caso i movimenti toracici risulteranno ridotti o assenti, mentre nel secondo caso appariranno accentuati al fine di vincere l'ostacolo. Se si verifica tale complicanza è necessario intervenire stimolando il paziente con sollecitazioni dolorose, riposizionando il capo, aspirando, ossigenando e ventilando come descritto sopra per l'ipossia \cite{Simeupsedazione}. 

\begin{figure}[h]
    \centering
    \includegraphics[width=0.8\textwidth]{Figure/apnea.pdf}
    \caption{Tracciato capnografico tipico di un'apnea, adattato da \cite{Baruch2005}.}
    \label{fig:apnea}
\end{figure}

\newpage

\item[Laringospasmo] \`E un fenomeno piuttosto raro, con un'incidenza attorno all'1$\%$, dovuto ad una completa adduzione delle corde vocali tale da rendere impossibile il passaggio dell'aria. \`E più spesso associato alla somministrazione di ketamina o all'esecuzione di procedure che stimolino le vie aeree superiori, quale la gastroscopia. Per tentare di superare l'ostruzione è possibile riposizionare il capo, somministrare ossigeno ad alti flussi e ventilare il paziente con pallone ambu o va e vieni a valvola chiusa. Qualora non sia sufficiente si può considerare di sublussare la mandibola per migliorare la pervietà delle vie aeree, approfondire il livello di sedazione e frattanto chiamare l'anestesista \cite{Simeupsedazione}. 

\begin{figure}[h]
    \centering
    \includegraphics[width=0.8\textwidth]{Figure/laringospasmo.pdf}
    \caption{Tracciato capnografico tipico di un parziale laringospasmo, adattato da \cite{Baruch2005}.}
    \label{fig:laringo}
\end{figure}

\item[Broncospasmo] \`E caratterizzato dalla contrazione della muscolatura liscia dei bronchi e bronchioli, con conseguente riduzione del calibro bronchiale e dell'afflusso di aria agli alveoli. Si verifica più frequentemente nei pazienti asmatici noti o nei bambini che hanno avuto recentemente un'infezione delle vie aeree. In questi casi è possibile prevenirlo mediante l'utilizzo di salbutamolo per via inalatoria o, qualora possibile, scegliendo come sedativo la ketamina, che possiede parziale azione broncodilatante, o altre molecole che non interferiscano con il sistema respiratorio \cite{Simeupsedazione}.

\begin{figure}[h]
    \centering
    \includegraphics[width=0.8\textwidth]{Figure/broncospasmo.pdf}
    \caption{Tracciato capnografico tipico di un broncospasmo, adattato da \cite{Baruch2005}.}
    \label{fig:bronco}
\end{figure}

\end{description}

\section{Risveglio e dimissione}

Al termine della procedura il paziente va collocato in un ambiente protetto e i suoi parametri vitali vanno monitorati fino al completo risveglio, ovvero fino a quando non ha ripreso un livello di consapevolezza appropriato per l'età e quindi non è più a rischio di depressione cardiorespiratoria \cite{Krauss2006}. Circa 30 minuti dopo che il paziente ha ricominciato le sue normali attività, parla e rimane seduto senza aiuto, è possibile somministrargli un po' di acqua e successivamente anche piccole quantità di cibo. Il bambino può essere dimesso in sicurezza quando sono soddisfatti i seguenti criteri \cite{Uptodatesed, Simeupsedazione}: 
\begin{itemize}
    \item Le vie aeree sono pervie e la funzione cardiovascolare stabile
    \item Il paziente è vigile e i riflessi protettivi delle vie aeree intatti (vomito, tosse, deglutizione)
    \item Il bambino ha ricominciato a muoversi in maniera appropriata alla sua età e al suo stato di sviluppo psicofisico, inoltre riesce a mantenere lo stato di veglia senza difficoltà
    \item \`E adeguatamente idratato e la nausea e il vomito sono assenti o controllati dalla terapia
    \item Non ha cefalea o segni neurologici
    \item Non ha dolore oppure esso viene trattato in maniera appropriata ed efficace
\end{itemize}